<div id="content">
  <article id="origin">
    <h1>Eredet</h1>
    <p>
      Kapaszkodj meg valamibe mert ez lehet bonyolult lesz. A teremtés maga az
      újjá születés állandó körforgásában létezik, mely során a világok
      elpusztulnak és újra alkotódnak. Minden új teremtésnek van egy kulcsa és
      egy alkotója. Miután valaki megtalálta a kulcsot amit az előző alkotó
      elrejtett képes a saját képére újra alkotnia az univerzumot. Ez a kulcs
      mindegyik létezés leghatalmasabb erejű eszköze, időn és létezésen kívüli,
      még a főistenek és azoknak a gyermekei se képesek elpusztítani. Két
      teremtés váltja egymást, egy ahol a mágiát elzárják, és egy ahol
      szabadjára engedik.
    </p>
    <p>
      Az előző teremtést, vagy létezést ha úgy tetszik egy mindent tudó,
      végtelen hatalmú lény alkotta. A jelen könyvben leírt világokat az előző
      isten 5 teremtménye alkotta újra. Ezek közül 3 az egyensúly és rend
      főistenei, a kettő másik pedig a káosz ikertestvérei akiket egyes írások
      két személyiségént írnak le 1 testben. A Végtelen Világok elnevezést azért
      adtunk a mi teremtésünknek mert igaz hogy az alkotóink megkapták az összes
      tudást és mágiát ami valaha létezett, de így is rengeteg félresikerült,
      tökéletlen világot alkottak amire sikerült megalkotniuk a fő világokat.
      Sokat kísérletezgettek, egész csillagrendszereket pusztítottak el azért
      hogy megtalálják a tökéletes egyensúlyt. A fő világok után a hatalmuk egy
      részét szabadjára engedték hogy az szabadon bontakozzon ki, olvadjon bele
      minden fűszálba és csillagba. A megmaradt mágiájukból pedig utódok egész
      panteonját alkották.
    </p>
    <p>
      Ezeket a kisebb isteneket együtt nevelték fel, legyen bármelyikük
      teremtése, és különböző feladatokkal látták el őket. Egyes istenek, mint
      Az Ezer Karú Kaszás, más néven A Bábjátékos egy folytonos háborúban
      tartott világnak a főistene. Mindegyik istennek van emberi és isteni
      alakja is, az emberi alak a világokba való beilleszkedést, amíg az isteni
      alakjukat a feladatuk ellátására használják.
    </p>
    <p>
      A fő világok közül is kiemelkedő a mi világunk ahol az itt leírt
      történetek nagy része játszódik. Egyes népek Nexusnak nevezik ezt a
      bolygót, mert minden más világgal összeköttetésben állunk és a többivel
      ellentétben képesek vagyunk oda és vissza is utazni a mérhetetlenül távoli
      tájak között pillanatok leforgása alatt. A létezés kezdete óta az istenek
      ügyeltek a mágia törékeny egyensúlyának fenntartására mi pedig, a legújabb
      kísérleteik gyümölcse, tökéletes öntudatlanságban éltünk. Mivel a mi
      világunk a mostani kedvenc, emiatt a legerősebb és legszigorúbb istenek
      őriztek minket. Azért beszélek múltidőben mert valami megváltozott a
      világunkban, valami amivel senki sem számolt. Egy földre hullott,
      kolosszális égi test.
    </p>
  </article>
  <article id="lands">
    <h1>Tájak és Királyságok</h1>
    <p>
      Évszázadokkal ezelőtt történt hogy az akkori tudósok változást észleltek a
      mágia áramlásában. De mit értek mágia alatt? Nem egyszerű láthatatlan
      erőt, a mágia az alkotás és létezés maga. Benne van minden élő és
      élettelenben, minden ki- és belégzésben. Az élőlények, így az emberek is
      termelik a mágiát. A levegővel amit beszívunk, az étellel amit megeszünk
      és az itallal amit megiszunk mind mágiát szívunk magunkba. Az amit
      léleknek nevezünk az igazából tömény mágia, egy végtelen könyv amibe
      minden emlékünk és gondolatunkat beleírjuk. A saját lelkünk és a környezet
      mágiájának a koncentrált használatával vagyunk képesek arra a csodálatos
      dologra amit egyszerűen úgy hívunk hogy varázslás. A tudósok azt vették
      észre hogy a mágus egyetemeken (ebbe inkább nem megyek most bele) a
      tanoncok évről évre jobban teljesítettek és egyre többen jelentek meg
      természet adta attitűddel. Jobb alatt nem a tudásukra gondolok, hanem a
      természetes képességükre hogy felszívják és tárolják a mágiát a
      környezetükből. Ez eljutott arra a pontra, hogy még egy átlag földműves is
      képes volt tüzet csiholni egy csettintéssel, ha eleget gyakorolta.
    </p>
    <p>
      Egy kézen fogható magyarázat volt erre, több mágia lett a világban. Senki
      sem gondolta volna hogy ez a kis kibillenés az egyensúlyban egy áradáshoz
      vezet ami elmossa az ősi királyságok nagyobb részét. Ez az árvíz minden
      félévben visszahúzódik és elfeledett nevű paloták és városok romjai jönnek
      a felszínre. Az emberek, szokásukhoz híven, alkalmazkodtak. A
      megnövekedett varázserőnek köszönhetően az újra rajzolódott térképen a
      túlélők új otthont építettek fel röpke évtizedek alatt.
    </p>
    <p>
      A világot három nagy területre osztották szét. Nyugatvég, ahol az év
      felében a toronyvárosoknak nevezett, felhőkig érő kőoszlopokra vagy
      hegyekre épített nagyvárosok emelkednek ki a víztömegből. Folyóköz amit
      minden oldalról hegyvonulatok vesznek körül így szinte semmi pusztítást
      nem végzett az áradás és a Keleti tájak ahol nemrég egy hatalmas mágikus
      gátat húztak fel hogy megvédjék magukat az özönvíz pusztítása elől. A
      három fő tájékon kívül délre helyezkedik el az Üvegsivatag, de az azt a fő
      kontinenssel összekötő hegyvonulaton nem egyszerű átjutni, az északi
      szigeteket pedig mindenki elveszettnek hitte amíg nem jöttek hírek
      ismeretlen tiszta fém hajókról a toronyvárosok közelében. Nem egy vagy
      kettő kósza hajóról, de flottákról amit egy hegyeket is áttörő anyahajó
      kísér. A beszámolókban volt jelentés egy szigetről is fából fémből és
      füstből. Mindig is hajós népek voltak, ezen az áradás csak segített.
    </p>
    <p>
      A mágia nem csak katasztrófát és királyságok pusztulását hozta magával,
      hanem a túlélés kulcsát is. A növények és az állatok rohamos evolúción
      mentek keresztül hogy alkalmazkodjanak az új környezetükhöz. Ember méretű
      bogarak repdesnek a faként parádézó virágok között, alakváltó lények,
      állatok amik vizet isznak és felhőket alkotnak. Az embereknél voltak talán
      a legdrasztikusabb változások, az elzárva élő népek pár generáció
      leforgása alatt felismerhetetlenné, szinte más fajjá változtak. Az eszmei
      és technikai fejlődés viszont megállt pár száz évre, de a városokat
      újraépítettük, a fegyvereket újra kovácsoltuk, és ami a legfontosabb, újra
      felfedeztük a puskaport és annak a csodálatos tulajdonságait. A mágia az
      egyenlítő erő a puska és a tőr között. A birtokosuk ad nekik erőt, és mint
      tudjuk puszta szavakkal is lehet háborúkat nyerni.
    </p>
  </article>
</div>
